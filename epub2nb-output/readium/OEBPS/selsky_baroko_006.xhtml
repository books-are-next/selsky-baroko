<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>selsky_baroko-2</title>
		<link href="css/selsky_bar_idstyles.css" rel="stylesheet" type="text/css"/>
	</head>
	<body id="selsky_baroko" xml:lang="cs-CZ">
		<div>
			<p id="toc_marker-1" class="MLP-uroven2-kapitola para-style-override-1">Psí kuchyně</p>
			<p class="MLP-text-bez1radku para-style-override-1">Proboha, zase tenhle nešťastnej kout, jenom jsem si tak povzdechnul pro sebe. A&#160;slunce propalovalo tenké zelené listy, koruna lípy nad našimi hlavami hučela létem. Po cestičkách v&#160;parku se ploužili vedrem zmoření turisté a&#160;mířili k&#160;zámecké bráně.</p>
			<p class="MLP-text para-style-override-1">Pan Šrámek seděl vedle mě na lavičce a&#160;pořád něco povídal. A&#160;já jsem se těšil do stínu těch kamenných zdí nedaleko, do nažloutlého divného světla badatelny, do tlumeného hluku šustících archiválií, do naplesnivělého závanu, který vydechují staré knihy.</p>
			<p class="MLP-text para-style-override-1">„Teda z&#160;vás aby člověk každý slovo doloval,“ řekl.</p>
			<p class="MLP-text para-style-override-1">„Neměl jste sem znovu jezdit,“ opáčil jsem.</p>
			<p class="MLP-text para-style-override-1">„Ale vy znáte ty vesnice, ty lidi, je to pro vás otázka několika dní. Sám jste to říkal. Tak proč se vám do toho najednou nechce? Nechápu to…“</p>
			<p class="MLP-text para-style-override-1">Přehraboval jsem se v&#160;deskách, které mi předal, jen aby ta horká nepříjemná chvíle už byla za mnou. Pár výstřižků z&#160;novin, listy vytrhané z&#160;nějaké zažloutlé brožury, okopírované stránky z&#160;úředních listin. Opakoval jsem si v&#160;duchu jméno vsi a&#160;pak ta tři jména za sebou: Jircha, Kubach, Mařánek… ano, jasně, Mařánek.</p>
			<p class="MLP-text para-style-override-1">„To je číslo popisný 11, dvouštítová usedlost na návsi, zachovalá. A&#160;na protější straně ta ruina, bejvala to chalupa s&#160;klenutou bránou, k&#160;tomu patřila patrová sýpka. Kus je ubouranej, družstvo tam má nějaký stroje. I&#160;stodola je na spadnutí. Tam se říká u&#160;Jirchů. A&#160;Kubachův statek? Teď si přesně nevzpomínám.“</p>
			<p class="MLP-text para-style-override-1">„Je vidět, že to máte všechno tady,“ poklepal si Šrámek prstem na čelo a&#160;jeho kulaťoučká tvář se rozzářila.</p>
			<p class="MLP-text para-style-override-1">„Hlavně tady,“ zaklepal jsem kloubem ukazováčku na notebook v&#160;černém pouzdře.</p>
			<p class="MLP-text para-style-override-1">„Pane Straňanský, v&#160;těch chalupách to je. Nevíme kde, ale vy to najdete. Třeba to má někdo na těch samotách kolem, v&#160;Černý Hůrce, nevím… lidi tyhle věci schovávali. Ty starý tam ještě posedávaj na návsích…“</p>
			<p class="MLP-text para-style-override-1">„Tomašice, Černá Hůrka, Smrčí,“ vyslovoval jsem nahlas jména obcí. Točí se to tam jako v&#160;kotli, ty chalupy, příjmení, kmotrové, křty… „Měl jsem tam kdysi pár zakázek, dokonce myslím, že jsem o&#160;těch chalupách i&#160;něco psal… ale to už je let! Jsou to vesnice na vymření, pane Šrámek…“</p>
			<p class="MLP-text para-style-override-1">Přiklonil ke mně oholenou růžovou tvář, asi padesátník, vlasy už šedivěly, široké šle na světlé letní košili s&#160;krátkým rukávem, tlusťoučké paže.</p>
			<p class="MLP-text para-style-override-1">„Říkám, je to dopis. Někde tam je, to víme. Možná že dokladů je víc. Na obecním úřadu? Na faře? Já nevím, vy jste odborník. Třeba tam objevíte papírů celou hromadu. V&#160;nějaký kredenci nebo na půdě…“</p>
			<p class="MLP-text para-style-override-1">Ztišil ještě trochu hlas.</p>
			<p class="MLP-text para-style-override-1">„Pak by to šlo z&#160;ruky do ruky, pane Straňanský, jak jsem říkal. Já listiny, vy peníze.“</p>
			<p class="MLP-text para-style-override-1">Slunce stálo kolmo nad třeboňským zámkem, kopal jsem patou boty do lavičky a&#160;žízeň mě táhla pryč odsud. Polykal jsem naprázdno a&#160;vzpomínal na dálku nad polem tam u&#160;nás, na vodu a&#160;stín. Ale chvíle byla žhavá teď, palčivý moment, kdy jsem seděl vedle něho a&#160;on mě tlačil svým horkým nepříjemným stínem někam, kam jsem nechtěl ani za nic.</p>
			<p class="MLP-text para-style-override-1">„Víte co? Najděte si někoho jinýho.“</p>
			<p class="MLP-text para-style-override-1">„Pane Straňanský! Ty události už jsou dávno promlčený. Kdoví jak dlouho už je ta ženská mrtvá. Nic vám nehrozí.“</p>
			<p class="MLP-text para-style-override-1">Zvedl jsem se a&#160;protáhl si záda. Taky vstal, zpocené čelo, mokré fleky na košili. Podával jsem mu ty věci.</p>
			<p class="MLP-text para-style-override-1">„To si nechte, pane Straňanský. V&#160;pátek se vracím zase přes Jindřichův Hradec, tak se zastavím.“</p>
			<p class="MLP-text para-style-override-1">A&#160;vzápětí pokračoval, jako bych nic neřekl: „V&#160;jednu tady?“</p>
			<p class="MLP-text para-style-override-1">Koukal jsem do polosuché trávy.</p>
			<p class="MLP-text para-style-override-1">„Tak platí,“ řekl po chvilce sám, „kdybyste tu nebyl, zazvoním na vás v&#160;archivu.“</p>
			<p class="MLP-hvezdicky para-style-override-1">* * *</p>
			<p class="MLP-text-bez1radku para-style-override-1">Propletl jsem se nádvořím zámku, plným srpnového slunce a&#160;vý­letníků, vyběhl jsem pár schůdků k&#160;portálu oblastního archivu. Zamkl jsem si desky od pana Šrámka dole do skříňky a&#160;cestou do badatelny jsem myslel zase na Danielu.</p>
			<p class="MLP-text para-style-override-1">Pořád tam ještě seděla, v&#160;tom šelestivém tichu, blond vlasy a&#160;opálená tvář, pihy na nose. Strohá místnost jí byla plná. Pozdravila mě pohledem, usmála se. Když jsem ji uviděl v&#160;archivu poprvé, ani nebyla vidět za matrikami. Nechala si přinést hned tři tlusté knihy. Zasekla se už na prvních řádcích prvního zápisu… ale ten účes! A&#160;jak mluvila, jak krčila nos, když se soustředila na čtení…</p>
			<p class="MLP-text para-style-override-1">Usadil jsem se ke stolu k&#160;rozdělané práci, otevřená matrika narozených z&#160;let 1856 až 1870. Založil jsem si stránku a&#160;na chvíli tu starou knihu zavřel. V&#160;notebooku jsem procházel databázi jmen. Jasně, naposled před třemi roky, nějaký rodokmen mě tam tehdy zavedl, nějaká ascendentní postranní větev. Kubach. Odsunul jsem matriku stranou a&#160;přitáhl si notebook. Hledal jsem dál v&#160;paměti počítače, ano, i&#160;nějaké Janatovy odtud jsem dělal, byl to rozvětvený rodokmen, na monitoru se mi rozbalila grafika se šesti rovinami generací, pyramida jmen a&#160;vztahů. Otřela se lehce o&#160;obec Smrčí, někdy kolem roku 1805… Rod Sládků, čp. 5. Fotografie chalupy, rozklikl jsem ten soubor s&#160;příponou <span class="MLP-znak-kurziva-11b">jpg</span>. A&#160;další jméno: Mařánek, <span>čp. 11.</span> Všechna data byla uložena na harddisku. Ale to hlavní v&#160;počítači nebylo. Zíral jsem do klenutého stropu. Jednou jsem přece sepisoval histori několika selských stavení a&#160;tamního kostela, ťukal jsem to tenkrát ještě na psacím stroji…</p>
			<p class="MLP-text para-style-override-1">Vrátil jsem se opět ke své práci, ale mé soustředění bylo to tam; přisunul jsem si zase matriku a&#160;probíral zápisy, laptop mně bledě svítil do tváře, běhal jsem bříšky prstů po klávesnici, hladil jsem litery a&#160;plnil monitor jmény a&#160;příjmeními, desítky, stovky jmen byly uloženy v&#160;té věcičce, kterou jsem každý den vypnul, zavřel a&#160;vložil do kožené brašny. Bylo to moje všechno.</p>
			<p class="MLP-text para-style-override-1">„Vypadáte nějak ztrápeně,“ řekla tichounce Daniela; až jsem se lekl její tváře, jak se ke mně skláněla, jejích vlasů, co tak zářily v&#160;hlubokém stínu badatelny.</p>
			<p class="MLP-text para-style-override-1">„Nechci vás už moc vyrušovat,“ omlouvala se.</p>
			<p class="MLP-text para-style-override-1">„To je dobrý,“ řekl jsem rychle.</p>
			<p class="MLP-text para-style-override-1">Ještě včera Daniela nevěděla skoro nic. Ani to, že pracovníci archivu jí snesou, na co si vzpomene, matriky narozených, zemřelých a&#160;matriky oddavek, gruntovní knihy, glejty, fedrovní listy, berní rejstříky, smolné knihy, soupisy duší, farní kroniky, sčítací operáty… ale pomoc při čtení archiválií že jim nepřísluší. Ptala se mě skoro na všechno.</p>
			<p class="MLP-text para-style-override-1">„Počkejte, až se dopracujete ke kurentu,“ usmál jsem se, její zelené oči byly tak blízko, „to bude, až se v&#160;matrikách dolistujete do poloviny devatenáctýho století… správně se to jmenuje německé novogotické písmo.“</p>
			<p class="MLP-text para-style-override-1">„Stačí mi tohle, stejně to nerozluštím…“</p>
			<p class="MLP-text para-style-override-1">„To je běžný písmo. Psací humanistické písmo se mu říká. Ale znám tuhle matriku a&#160;tohohle faráře dost dobře. Trochu škrabal, no. Opačnej sklon a&#160;ligatury. Víte? Používal s&#160;oblibou zkratky.“</p>
			<p class="MLP-text para-style-override-1">Už se netvářila tak optimisticky jako dopoledne.</p>
			<p class="MLP-text para-style-override-1">„Myslela jsem, že mi to půjde rychleji,“ řekla a&#160;zklamaně se vracela ke svému stolku.</p>
			<p class="MLP-text para-style-override-1">Celé odpoledne se vleklo, za oknem jásalo slunce a&#160;žár nepolevoval. Zavřel jsem matriku dřív. Nemohl jsem to tam vydržet.</p>
			<p class="MLP-text para-style-override-1">„Budete tu zítra?“ zeptala se Daniela.</p>
			<p class="MLP-text para-style-override-1">Stál jsem nad ní s&#160;těžkou knihou, kterou jsem šel vrátit.</p>
			<p class="MLP-text para-style-override-1">„Budu v&#160;terénu. Mám nějaký focení…“</p>
			<p class="MLP-text para-style-override-1">„Ale ta večeře platí?“</p>
			<p class="MLP-text para-style-override-1">Byl jsem už u&#160;dveří z&#160;badatelny do kanceláře, musel jsem se pousmát, dívala se na mě, vlasy jí padaly do otevřené matriky, brýle na čtení na nose. Trochu zoufalý výraz.</p>
			<p class="MLP-text para-style-override-1">„Jo, platí. Těším se…“</p>
			<p class="MLP-text para-style-override-1">„No počkejte,“ rozhlédla se po dvou přítomných, shrbených za stoly, a&#160;ztišila zase hlas, „a kde se sejdeme?“</p>
			<p class="MLP-text para-style-override-1">„Vidíte,“ skoro už jsem za sebou zavřel dveře, „tak v&#160;šest u&#160;Psí kuchyně?“</p>
			<p class="MLP-text para-style-override-1">„Kde že?“</p>
			<p class="MLP-text para-style-override-1">„U&#160;Psí kuchyně.“</p>
			<p class="MLP-text para-style-override-1">„Kde to je? Slyšíte, kde to jako je…?“ slyšel jsem za sebou ještě její tlumený hlas.</p>
			<p class="MLP-hvezdicky para-style-override-1">* * *</p>
			<p class="MLP-text-bez1radku para-style-override-1">Tomašice, Smrčí. Vesničtí boháči Jakub Jircha a&#160;Frant. Kubach st. obviněni z&#160;hanobení lidově demokratického zřízení. Staví se proti JZD založenému v&#160;obci. Tajně se spolčovali a&#160;štvali proti představitelům MNV a&#160;proti kolektivizaci zemědělství.</p>
			<p class="MLP-text para-style-override-1">V&#160;autě na volantu jsem si četl xerokopii rozsudku lidového soudu z&#160;roku 1953. Kubach z&#160;toho nakonec vyvázl s&#160;podmínkou, stejně tak bývalý majitel pily Šilhavý. Všechno to tenkrát spadlo na Jirchu.</p>
			<p class="MLP-text para-style-override-1">Hodil jsem papíry od Šrámka vedle na sedačku a&#160;popojel do vsi. Auto jsem nechal u&#160;hostince, vytanula mi nějaká dávno zasutá vzpomínka&#160;– že tam dělají dobrou polívku, hustou, kořeněnou… Asi to tehdy bylo v&#160;zimě. Teď pražilo slunce, začátek srpna. Vyšel jsem ze stínu toho zchátralého stavení křížem přes silnici ke kostelíku, byl skoro schovaný v&#160;korunách lip. Branka byla napůl otevřená, celá pokroucená, nešla dovřít. Pohlédl jsem nahoru k&#160;věži. Odvezené zvony! Svatý Václav a&#160;Panna Maria!!! Přece jsem si vzpomněl…</p>
			<p class="MLP-text para-style-override-1"><span>Mezi obrubníky tráva, žlutá, suchá, litinové kříže rozpálené sluncem, některé nachýlené. Pár zarostlých hrobů. Sem tam světýlko za sklem, náhrobní desky, dole pod kostelem tichounce hučela Vltava. Za nízkou zídkou valník na uschlé věnce a&#160;chvojí a&#160;zvadlé kytky. Našel jsem ten hrob brzy. Zdál se udržovaný, i&#160;když nijak zvlášť pečlivě. Zarostlý plevelem nebyl jako některé jiné v&#160;okolí, jen suchá stébla trávy v&#160;přední části zpola zakrývala tabulku na kříži. Svíčka vyhořelá, spečený knot na dně kulaté hnědočervené krabičky. </span><span class="MLP-znak-kurziva-11b">Rodina Zandlova</span><span>, stálo na cedulce. </span><span class="MLP-znak-kurziva-11b">Antonín</span><span>, zemřel 1949, </span><span class="MLP-znak-kurziva-11b">Anežka</span><span>, datum úmrtí 1970. Vytáhl jsem z&#160;kapsy košile notýsek a&#160;nalistoval výpisky z&#160;matriky narozených, které jsem si pořídil před cestou. Jména i&#160;data, všechno souhlasilo. Obrátil jsem stránku. Tam stálo jméno, co mi nadiktoval pan Šrámek: </span><span class="MLP-znak-kurziva-11b">Rozálie Zandlová. Narozena 14. dubna 1921.</span><span></span></p>
			<p class="MLP-text para-style-override-1">Na kříži spolu s&#160;rodiči nebyla. Prošel jsem hřbitůvek až k&#160;márnici v&#160;rohu a&#160;zase zpátky. Její jméno jsem nenašel.</p>
			<p class="MLP-text para-style-override-1">„Dobrý den, nechcete pomoct s&#160;tím kropáčem?“ oslovil jsem sehnutou stařenu. Blýskla po mně štěrbinou oka pod šátkem. Táhla plný kropáč k&#160;hrobu porostlému sametovými maceškami. Postál jsem na pěšince před studnou. Prošla zpátky kolem mě a&#160;pumpovala vodu.</p>
			<p class="MLP-text para-style-override-1">„Zandlovi tu nemají jinej hrob, že ne?“</p>
			<p class="MLP-text para-style-override-1">Trochu se narovnala, podívala se směrem ke mně a&#160;pumpovala dál. Nechala stát naplněný kropáč pod pumpou, ruce si otřela do tmavomodré zástěry s&#160;drobným vzorem.</p>
			<p class="MLP-text para-style-override-1">„Je trochu zanedbanej, vázička vylitá,“ začal jsem zase, trochu víc nahlas. Stáli jsme na deset kroků od sebe, nevěděl jsem, jestli dobře slyší.</p>
			<p class="MLP-text para-style-override-1">„Ten hrob není na prodej, říkal kostelník,“ promluvila.</p>
			<p class="MLP-text para-style-override-1">„Já ho nechci koupit…“</p>
			<p class="MLP-text para-style-override-1">„Tak co chcete?“ zeptala se kostrbatým hlasem.</p>
			<p class="MLP-text para-style-override-1">„Měli dceru,“ řekl jsem a&#160;na chvilinku se odmlčel. „Rozálie Zan­dlová…“</p>
			<p class="MLP-text para-style-override-1">Pohnula prudce hlavou, jako by se lekla, když jsem vyslovil to jméno. Slunce rozpalovalo otlučenou zeď kostela, vysoká okna byla tmavá jako vodní hladina, nahoře temně prosvítaly barvy vitráží. Pohlédl jsem až ke zrezivělým okapům, k&#160;taškám obrostlým mechem a&#160;věžičce. Tam bývá zvon umíráček… Pevnými krátkými kroky šla po pěšině, trochu jsem se uhnul. Minula mě a&#160;pak se otočila, svraskalou opálenou tvář jsem zahlédl pod šátkem. A&#160;tmavé oči pod vráskami na čele, hluboko vpadlé. Muselo jí být hodně přes osmdesát.</p>
			<p class="MLP-text para-style-override-1">„Ta leží jinde,“ řekla úsečně a&#160;pokračovala v&#160;chůzi.</p>
			<p class="MLP-text para-style-override-1">„Kdo se tedy o&#160;ten hrob stará? Nevíte?“</p>
			<p class="MLP-text para-style-override-1">Čekal jsem chvíli, jestli se zastaví. Pak jsem rychle vykročil ze hřbitovní brány na silnici, ani jsem se neohlížel, jen jsem cítil v&#160;zádech nějakou tíhu, které jsem chtěl rychle utéct. Odpolední slunce mě naplno zasáhlo, asfalt žhnul pod podrážkami, pach téru. Viděl jsem stařeninu nahrbenou drobnou postavu, mířila do vsi. Vydal jsem se pomalu stejným směrem a&#160;pak vlezl do auta, do těžkého dusna rozpáleného plechu a&#160;plastu. Vyjel jsem úzkou silničkou do kopečka a&#160;zajel na polní cestu. Dveře jsem nechal otevřené a&#160;vyběhl na stráň, odkud se otevíral výhled do kraje. Za vsí dlouhý kravín, neudržovaný, kopřivy sahaly pod okna. Usedl jsem na louku a&#160;pak se natáhl do pichlavé trávy. Kraťoučká tuhá stébla, sestřižená na ježka, jako vlasy mého syna Hynka. Usmíval jsem se při pomyšlení na něho a&#160;hleděl do nebe, které se pomalounku sunulo i&#160;s&#160;mráčky do stráně. Chvějící se vzduch trhal vůně travin a&#160;kytek a&#160;rozhazoval je všude kolem; až tady jsem se cítil zase lehký a&#160;bez mrazení v&#160;zádech. Slast se do mě nalévala, a&#160;když jsem přivřel oči a&#160;uvolnil se, závrať mě mohla vzít do náruče a&#160;odnést. Otevřený kraj. Spokojeně jsem se usmíval do nebe, potvrdil se můj předpoklad, že až projdu ves, vzpomenu si. Zápisky o&#160;tomašických zvonech budou určitě u&#160;bratra ve Hvozdí. Někde v&#160;mé bývalé mládenecké světničce…</p>
			<p class="MLP-hvezdicky para-style-override-1">* * *</p>
			<p class="MLP-text-bez1radku para-style-override-1">Daniela stála pod mohutným jírovcem, viděl jsem ji už od voliér s&#160;papoušky, bažanty a&#160;pávy. V&#160;červených kalhotách pod kolena, v&#160;bílém tričku, dívala se k&#160;zemi, snad na řemínky svých sandálků. Rozpuštěné vlasy padaly dozadu, ten plavý proud. Zpomalil jsem, proud turistů mě obtékal, bylo krátce po šesté odpolední.</p>
			<p class="MLP-text para-style-override-1">„Hledáte kaštany? Na ty je brzo…“ řekl jsem těsně u&#160;ní, místo pozdravu.</p>
			<p class="MLP-text para-style-override-1">„Konečně jste přišel… už jsem se bála, že čekám jinde.“</p>
			<p class="MLP-text para-style-override-1">„Tak jste to našla…“</p>
			<p class="MLP-text para-style-override-1">Jenom se usmála, stáli jsme naproti sobě, pohlédl jsem směrem k&#160;restauracím, všude bylo živo.</p>
			<p class="MLP-text para-style-override-1">„Kam půjdeme? Do Šupiny? Nebo do Šupinky? Nebo jinam?“</p>
			<p class="MLP-text para-style-override-1">Usadili jsme se na zahrádce před jednou z&#160;restaurací a&#160;objednali večeři, studená minerálka a&#160;láhev vína už stály na stole. Vzduch se nehýbal, vzadu za Danielou střechy pivovaru a&#160;cihlový komín s&#160;lapačem jisker. Jídelní lístek plný rybích pochoutek. Děti pobíhaly pod terasou a&#160;mezi stoly, skupinka studentů s&#160;těžkými krosnami narovnanými v&#160;rohu, Němci, Holanďané, angličtina, ruština.</p>
			<p class="MLP-text para-style-override-1">„Hledal vás dneska v&#160;archivu nějakej pán,“ oznámila mi Daniela, když zvedla oči od rozevřeného jídelního lístku. Dál jsem se díval do příloh, americké brambory, rýže, krokety…</p>
			<p class="MLP-text para-style-override-1">„Jmenoval se Šrámek?“ zeptal jsem se nezúčastněně. Trochu se mi rozbušilo srdce. Nepříjemný pocit kolem žaludku.</p>
			<p class="MLP-text para-style-override-1">„Ne, nějakej Eliáš. Pila jsem zrovna kávu s&#160;paní archivářkou v&#160;kanceláři, když přišel.“</p>
			<p class="MLP-text para-style-override-1">Trochu se mi ulevilo. Podobně, jako když ta stařena ze hřbitova v&#160;Tomašicích zmizela mezi chalupami.</p>
			<p class="MLP-text para-style-override-1">„Jo, to je bejvalej klient.“</p>
			<p class="MLP-text para-style-override-1">„Tak asi nová zakázka, ne?“ tázavě se zadívala přes okraj lístku. V&#160;jejích očích bylo světýlko zájmu, díval jsem se chviličku do nich a&#160;pak zase zpátky do menu.</p>
			<p class="MLP-text para-style-override-1">„To těžko. Pan Eliáš teď, pokud vím, jezdí po všech možnejch archivech v&#160;republice a&#160;shání svý příjmení po matrikách a&#160;gruntovních knihách. Samozřejmě marně.“</p>
			<p class="MLP-text para-style-override-1">„Jak to?“</p>
			<p class="MLP-text para-style-override-1">„Protože mi nevěří a&#160;myslí si, že si to sám najde líp. Má za to, že všechno je tak, jak on předpokládá.“</p>
			<p class="MLP-text para-style-override-1">„Teď vám nerozumím,“ řekla Daniela a&#160;třela si prsty svůj pihovatý nosík.</p>
			<p class="MLP-text para-style-override-1">„Připomeňte mi to příště v&#160;badatelně, radši vám to ukážu přímo v&#160;knihách…“ Musel jsem se zasmát, zaklapl jsem jídelní lístek vázaný v&#160;kůži.</p>
			<p class="MLP-text para-style-override-1">„Čemu se smějete?“ zeptala se a&#160;taky se usmívala. Tmavé brýle nad opáleným čelem ve vlasech. Mhouřila oči proti naklánějícímu se slunci. Jako bych odněkud znal tu vrásku soustředění nad obočím.</p>
			<p class="MLP-text para-style-override-1">„Víte, není každej tím, kým si myslí, že je.“</p>
			<p class="MLP-text para-style-override-1">„Tak tohle vám teda v&#160;badatelně připomenu,“ řekla po chvilce přemýšlení, „to mě opravdu zajímá…“</p>
			<p class="MLP-text para-style-override-1">Naplněné číše s&#160;bílým vínem stály před námi. Vzala svou do ruky jako první.</p>
			<p class="MLP-text para-style-override-1">„Tak na co?“ zeptala se.</p>
			<p class="MLP-text para-style-override-1">„Samozřejmě na váš genealogický výzkum,“ řekl jsem.</p>
			<p class="MLP-text para-style-override-1">„A&#160;na vaši práci, ať se daří! Já jsem…“</p>
			<p class="MLP-text para-style-override-1">„Ať se daří,“ zopakoval jsem rychle. Přešel jsem její nabídku tykání. Zamluvil jsem ji, promlčel. Napili jsme se, veltlínské zelené bylo osvěžující.</p>
			<p class="MLP-text para-style-override-1">„Tak vy si myslíte, že to do příštího pátku nestihnu?“</p>
			<p class="MLP-text para-style-override-1">„Nechci vám kazit radost, ale jsou lidi, který sem jezdí roky. Shromáždit genealogický fond, to chce trpělivost.“</p>
			<p class="MLP-text para-style-override-1">„Já myslím, že jde hlavně o&#160;to, najít si systém. Jako v&#160;každý práci. A&#160;to já umím…“ Přehodila si nohu přes nohu a&#160;napila se vína. V&#160;jejím hlase nebyly žádné pochybnosti.</p>
			<p class="MLP-text para-style-override-1">„Ještě jsem nepotkala nikoho,“ navázala po chvilce přetrženou nit rozhovoru, „kdo by tohle dělal profesionálně.“</p>
			<p class="MLP-text para-style-override-1">„Je to volná živnost. Vyhovuje mi to tak.“</p>
			<p class="MLP-text para-style-override-1">„A&#160;jak se vlastně oficiálně jmenuje?“</p>
			<p class="MLP-text para-style-override-1">„Ten název je trochu zavádějící,“ sám jsem se tomu musel usmát, „poskytování služeb osobního charakteru…“</p>
			<p class="MLP-text para-style-override-1">„Jaký na to musí mít člověk vzdělání?“</p>
			<p class="MLP-text para-style-override-1">„Dělal jsem knihovnickou školu,“ řekl jsem, „a pak jsem při práci studoval archivářství a&#160;pomocné vědy historické.“</p>
			<p class="MLP-text para-style-override-1">Pustili jsme se do jídla. Ani jsem necítil hlad, zničený celodenním vedrem, fotoaparát a&#160;notebook v&#160;brašně visely na opěrátku židle po mém boku. Danielina jemně dráždivá přítomnost, šveholení turistů, auta a&#160;tlumená hudba z&#160;reproduktorů. Dusný letní večer se spouštěl na město Třeboň.</p>
			<p class="MLP-text para-style-override-1">„Jste jako hodně lidí tady odtud,“ začala po chvíli trochu opatrně, „takovej nepřístupnej, trochu zamlklej…“</p>
			<p class="MLP-text para-style-override-1">Pokrčil jsem rozpačitě rameny.</p>
			<p class="MLP-text para-style-override-1">„Když jsem jela z&#160;Prahy, za Budějovicema jsem zastavila stopařovi. Chlápek tak přes čtyřicet. Taky takovej mlčenlivej. Díval se z&#160;okýnka po krajině. Za celejch těch patnáct kilometrů řek tři holý věty.“</p>
			<p class="MLP-text para-style-override-1">Dolil jsem jí víno z&#160;láhve, nám oběma.</p>
			<p class="MLP-text para-style-override-1">„Jak se vám líbí v&#160;penzionu?“ zeptal jsem se.</p>
			<p class="MLP-text para-style-override-1">„Děkuju, je moc hezkej. Bojím se, že mi ty dva tejdny moc rychle utečou.“</p>
			<p class="MLP-text para-style-override-1">„Dost lidí teď tráví prázdniny v&#160;archivu hledáním svejch předků. Je to docela v&#160;módě.“</p>
			<p class="MLP-text para-style-override-1">Podívala se trochu dotčeně. Možná se mi to jen zdálo. Její hlas zněl i&#160;nadále vesele. Byl příjemný. Jako by přicházel odněkud, kde jsem to znal.</p>
			<p class="MLP-text para-style-override-1">„Vlastně ani uvnitř na zámku jsem ještě nebyla.“</p>
			<p class="MLP-text para-style-override-1">„No jo, rožmberský apartmány… to vám řeknu tady u&#160;stolu. Dělával jsem zamlada průvodce, vždycky o&#160;prázdninách a&#160;o&#160;víkendech.“</p>
			<p class="MLP-text para-style-override-1">„Chtěla bych taky podnikat výlety.“</p>
			<p class="MLP-text para-style-override-1">„Máte plán?“</p>
			<p class="MLP-text para-style-override-1">„To ne, ale určitě chci do Holašovic na jihočeský selský baroko… jsou v&#160;UNESCO a… proč se smějete?“</p>
			<p class="MLP-text para-style-override-1">„Promiňte. Jen mi přišlo legrační, že já jsem tu v&#160;práci a&#160;vy jste vlastně turista. Co chce vidět hrady a&#160;zámky a&#160;to jihočeský baroko…“</p>
			<p class="MLP-text para-style-override-1">„Máte něco proti Holašovicím?“</p>
			<p class="MLP-text para-style-override-1">„Ale ne, vůbec. Akorát mě vždycky pobaví to <span class="MLP-znak-kurziva-11b">jihočeské baroko</span>. Holašovice bejvala vlastně německá vesnice. Hollschowitz po německy. Prostě samí Němci. Před válkou tam bydlely všehovšudy snad tři český rodiny. A&#160;taky to je trochu dál odsud, na druhou stranu od Budějovic.“</p>
			<p class="MLP-text para-style-override-1">„To nevadí, mám dobrý auto,“ řekla trochu uraženě.</p>
			<p class="MLP-text para-style-override-1">„Věřím.“</p>
			<p class="MLP-text para-style-override-1">Pochutnávali jsme si na místní specialitě s&#160;bohatou oblohou.</p>
			<p class="MLP-text para-style-override-1">„Vy tedy myslíte,“ odkašlala si po chvíli, „že bych neměla jezdit do Holašovic?“</p>
			<p class="MLP-text para-style-override-1">„Ale ne, to vůbec. Chtěl jsem jen říct, že jezdím fotit po vsích, pro klienty, a&#160;je tu dost pěknejch vesnic. Bez autobusů s&#160;japonskejma turistama…“</p>
			<p class="MLP-text para-style-override-1">Mermomocí mi chtěla zaplatit večeři. Nenechala si to rozmluvit. Prý za tu pomoc v&#160;archivu. Vrchní se uklonil a&#160;poděkoval za spropitné. Doprovodil jsem ji před penzion. Byla už tma.</p>
			<p class="MLP-text para-style-override-1">„Zajímalo by mě, jakej má znalec historie jako vy asi byt,“ řekla před vchodem.</p>
			<p class="MLP-text para-style-override-1">„Jakej byste řekla?“</p>
			<p class="MLP-text para-style-override-1">„Třeba v&#160;nějakým domě ze sedmnáctýho století, výklenky, ko­vaný kliky, klenby…“</p>
			<p class="MLP-text para-style-override-1">„S&#160;mým bydlením je to na delší povídání. Tady v&#160;Třeboni si pronajímám byt v&#160;paneláku. Levně, od kamaráda. Jedna plus jedna na okraji města…“</p>
			<p class="MLP-text para-style-override-1">„Myslela jsem, že jste Třeboňák.“</p>
			<p class="MLP-text para-style-override-1">„Kdepak. Přespávám tu jen pár dní v&#160;tejdnu, kvůli práci. Jinak bydlím v&#160;jedný malý vesničce, jmenuje se Touchov…“</p>
		</div>
</body>
</html>