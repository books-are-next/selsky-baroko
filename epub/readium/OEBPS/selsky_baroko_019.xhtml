<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>selsky_baroko-15</title>
		<link href="css/selsky_bar_idstyles.css" rel="stylesheet" type="text/css"/>
	</head>
	<body id="selsky_baroko" xml:lang="cs-CZ">
		<div>
			<p id="toc_marker-14" class="MLP-uroven2-kapitola para-style-override-1">Ki<a id="x.37212"></a><a id="x.37215"></a>nd einer Dirne</p>
			<p class="MLP-text-bez1radku para-style-override-1">Po pár dnech jsem konečně měl pohromadě šest tisíc na zaplacení v&#160;autoservisu. Moje stará škodovka tam stála už pěkně dlouho. Na spoj do Budějovic čekalo na návsi jen pár lidí, konečně se objevil modrý auto­bus v&#160;zatáčce. Nastoupil jsem jako poslední a&#160;sedl si na přední sedadlo. Kennedy mocně žvýkal a&#160;mlčel, pak se ke mně obrátil. A&#160;zase nic.</p>
			<p class="MLP-text para-style-override-1">„Co je, Johnny?“</p>
			<p class="MLP-text para-style-override-1">„Nevšiml sis těch novin?“ pohodil bradou na odkládací plochu vedle přístrojové desky. „Ty jsou pro tebe.“</p>
			<p class="MLP-text para-style-override-1">Vstal jsem a&#160;sáhl si pro tenké noviny, nějaký druh regionálního zpravodaje, a&#160;usadil se zase na sedadle. Ale to město přece…</p>
			<p class="MLP-text para-style-override-1">„Přivez mi to včera Ruda, ten kluk, co sem jezdí linku z&#160;Vyso­činy.“</p>
			<p class="MLP-text para-style-override-1">Listoval jsem tím plátkem odzadu, přes výsledky fotbalového okresního přeboru, článek o&#160;zahrádkářském svazu a&#160;program městského kina na měsíc říjen jsem se dostal k&#160;velkému článku na prostřední dvoustraně. Do očí mě okamžitě uhodily dvě věci. Tučný nadpis: OTEVŘENÝ DOPIS RADNÍMU FRANTIŠKU ZANDLOVI a&#160;zmen­šená kopie rukou psaného dopisu Rozálie Zandlové i&#160;s&#160;jejím vlastnoručním podpisem.</p>
			<p class="MLP-text para-style-override-1">Zíral jsem na Kennedyho, všiml si, jak to se mnou zacloumalo. Udělalo se mi lehce nevolno, skloněný nad rozevřenými novinami četl jsem hltavě článek. Výzva radnímu Zandlovi, aby se zamyslel nad morálním profilem své rodiny a&#160;svými postoji před rokem osmdesát devět a&#160;pak teprve aby v&#160;radě města kázal o&#160;morálce a&#160;cti. Něco v&#160;tom smyslu. Zavřel jsem noviny, sklesle seděl a&#160;snažil jsem se o&#160;všem racionálně uvažovat. Moc mi to nešlo.</p>
			<p class="MLP-text para-style-override-1">„Nekecej, že si jedeš pro ten svůj vrak,“ vytrhl mě z&#160;letargie Kennedyho posměšný hlas, „jedeš pro nějakou pěknou zachovalou vojetinku, co? Za padesát litrů, starý auto na protiúčet a&#160;navrch těch šest, co máš v&#160;kapse, to už se nechá něco vybrat.“</p>
			<p class="MLP-text para-style-override-1">„Co to meleš, prosím tě?“ vyskočil jsem, stoupl jsem si k&#160;němu a&#160;držel se klandru. Točil volantem, žvýkal, měl jsem chuť mu jednu natáhnout.</p>
			<p class="MLP-text para-style-override-1">„Honzo, já nevím, jak se to tam mohlo dostat! Já mám tu složku pořád doma na stole, nikomu jsem to nedal. Ani neprodal.“</p>
			<p class="MLP-text para-style-override-1">„Ruda mi to půjčil, ještě to celý nečet, musím mu to dneska vrátit. Prej když jsem se o&#160;toho chlapa tak zajímal…“</p>
			<p class="MLP-text para-style-override-1">„Jasně, vem si to,“ hodil jsem složené noviny na místo, kde ležely předtím. „Kdy to vyšlo?“</p>
			<p class="MLP-text para-style-override-1">„Předevčírem. Čerstvý číslo, zářijový.“</p>
			<p class="MLP-text para-style-override-1">Sedl jsem si zpátky, do Budějovic zbývalo asi deset kilometrů. Vyhledal jsem v&#160;paměti telefonu jméno ŠRÁMEK. Dlouhý tón a&#160;ticho. Nezvedal to. Vymáčkl jsem číslo Státního oblastního archivu.</p>
			<p class="MLP-text para-style-override-1">„Tady Straňanský, prosím vás, nehledal mě v&#160;poslední době v&#160;archivu nějakej pan Šrámek?“</p>
			<p class="MLP-text para-style-override-1">Kennedy se ke mně otočil, s&#160;mobilním telefonem u&#160;ucha jsem ještě pořád musel být bílý, ale už jsem se pomalu začínal rozpa­lovat.</p>
			<p class="MLP-text para-style-override-1">„Nevíte? Za vás ne… Nemoh se nějak dostat do badatelny, když jsem tam zrovna nebyl? Nechávám si tam věci a&#160;jdu třeba na oběd nebo na nějakou schůzku, vždyť to víte…“</p>
			<p class="MLP-text para-style-override-1">Všichni vystoupili na budějovickém nádraží, seděl jsem pořád na sedadle, Kennedy už stál na schůdkách v&#160;modrém saku a&#160;s&#160;taškou na peníze v&#160;ruce.</p>
			<p class="MLP-text para-style-override-1">„Polez, jdu na oběd. Mám na to třicet minut,“ houknul na mě. „Já toho chlapa zabiju. Měl jsem ho poslat do hajzlu hned na začátku.“</p>
			<p class="MLP-text para-style-override-1">Vystoupil jsem, šli jsme do nádražního bufetu, Kennedy se na mě soucitně díval.</p>
			<p class="MLP-text para-style-override-1">„Tak si opravdu vyzvedneš ten tvůj starej krám?“</p>
			<p class="MLP-text para-style-override-1">„Jo. A&#160;hned ho pořádně projedu.“</p>
			<p class="MLP-hvezdicky para-style-override-1">* * *</p>
			<p class="MLP-text-bez1radku para-style-override-1">Byly to dva týdny, co jsme stejnou cestu projížděli Danieliným pohodlným vozem. Tentokrát nepršelo. Ale posledně jsem zase neměl tenhle svíravý pocit v&#160;břiše. Myslel jsem na stařenu, jak jsem ji naposled viděl na prahu jejího domku, zkřehlou pod deštníkem, a&#160;teď jsem se vracel s&#160;příšerným pocitem, že jsem něco hrozně zvoral.</p>
			<p class="MLP-text para-style-override-1">Míjel jsem benzinovou pumpu, kde jsme minule zastavili pro vodu do ostřikovačů a&#160;na kávu. Jak se zkracovala cesta do Ranhartic, zmáhala mě přímo fyzická nevolnost. Konečně jsem projel kolem cedule, vyjel prudký stoupák a&#160;zastavil. O&#160;ničem už jsem nepřemýšlel a&#160;na nic nečekal. Zazvonil jsem u&#160;vrátek, nebe bylo šedé, úplně celé, na hodinkách pět odpoledne. Záclona se pohnula a&#160;nic, byl jsem odhodlaný bouchat na dveře a&#160;na okno.</p>
			<p class="MLP-text para-style-override-1">Už jsem chtěl vzít za kliku vrátek a&#160;projít ke dveřím, když se otevřely. Rozálie Zandlová stála na prahu, sehnutá, vrásčitá, v&#160;se­p­rané květované zástěře, bílé vlasy do drdolu. Pozdravil jsem, dívala se, jako by mě nemohla poznat. Pak zmizela, ale dveře zůstaly otevřené. Objevila se za chvíli opřená do francouzské hole a&#160;vyšla po chodníčku mezi záhonky s&#160;odkvetlými růžemi. Mezi námi ten laťkový plůtek, něco přes metr vysoký, vrátka byla zamčená, pustil jsem kliku a&#160;narovnal se. Zastavila se těsně u&#160;plotu. Čekal jsem, co řekne. Mlčela.</p>
			<p class="MLP-text para-style-override-1">„Paní Zandlová, já…“ odkašlal jsem nervozitu a&#160;tíhu kolem ža­ludku, „já jsem…“</p>
			<p class="MLP-text para-style-override-1">„Čekala jsem vás,“ přerušila mě. Nedívala se na mě, hleděla kamsi mimo mě.</p>
			<p class="MLP-text para-style-override-1">„Přijel jsem vám říct, že já jsem jim to nedal! Rozumíte? Já vám slíbil, že…“</p>
			<p class="MLP-text para-style-override-1">„Já vím,“ řekla svým léty zhrublým hlasem. Nechápal jsem. Nebo snad pořádně neslyšel.</p>
			<p class="MLP-text para-style-override-1">„Já mám ten váš dopis, samozřejmě, mám všechny ty listiny, ale je to u&#160;mě doma, nikdy jsem jim to nedal! Museli mi to vzít a&#160;okopírovat, ale nevím jak! Absolutně nevím jak…“</p>
			<p class="MLP-text para-style-override-1">„Já vím,“ řekla znovu a&#160;podívala se mi do očí, „věřím vám to.“</p>
			<p class="MLP-text para-style-override-1">„No ale potom teda nechápu…“</p>
			<p class="MLP-text para-style-override-1">„Byla tady.“</p>
			<p class="MLP-text para-style-override-1">„Prosím?“</p>
			<p class="MLP-text para-style-override-1">„Ta mladá paní, co nás vezla,“ řekla bez emocí.</p>
			<p class="MLP-text para-style-override-1">„Cože…?“</p>
			<p class="MLP-text para-style-override-1">„Přijela druhej den odpoledne. Ukázala mi všechno, i&#160;ten dopis.“</p>
			<p class="MLP-text para-style-override-1">„To není možný…“ Chytil jsem se planěk dřevěného plotu. Nade­choval jsem zhluboka chladné září, kouř z&#160;chalup. Ona se opírala o&#160;hůl, nachýlená k&#160;jedné straně.</p>
			<p class="MLP-text para-style-override-1">„Chtěla padesát tisíc, že jinak to zveřejní,“ řekla stroze. Schoval jsem obličej do dlaní a&#160;mnul si čelo.</p>
			<p class="MLP-text para-style-override-1">„To je jasný, kde byste je vzala…“</p>
			<p class="MLP-text para-style-override-1">„Ale já jsem jí je dala!“</p>
			<p class="MLP-text para-style-override-1">Podíval jsem se na ni s&#160;úžasem. Nepohnula se.</p>
			<p class="MLP-text para-style-override-1">„Měla jsem ale jen pětatřicet. Pro zbytek si měla přijet, ale už nepřijela… syn nic nevěděl, nic neví. Neřeknu mu to.“</p>
			<p class="MLP-text para-style-override-1">„Co vám k&#160;tomu řekla, proboha?“</p>
			<p class="MLP-text para-style-override-1">„Nemusela nic říkat. Viděla jsem ten kropenatej nos, světlý vlasy, ta pusa…“</p>
			<p class="MLP-text para-style-override-1">„Nerozumím.“</p>
			<p class="MLP-text para-style-override-1">„Všimla jsem si toho hned poprvý, když jsme jeli z&#160;Třeboně. Až jsem se lekla. Celej Jircha…“</p>
			<p class="MLP-text para-style-override-1">„Prosím?“</p>
			<p class="MLP-text para-style-override-1">„Je to Jirchů ksicht, ten nos, ty pihy… celej starej Jircha, jak vypadal zamlada.“</p>
			<p class="MLP-text para-style-override-1">„Myslíte, že sedlák Jircha z&#160;čísla 8 byl jako její…“</p>
			<p class="MLP-text para-style-override-1">„Dědek. Jinak to bejt nemůže.“</p>
			<p class="MLP-text para-style-override-1">„Neřekla vám to? Nebavily jste se o&#160;tom?“</p>
			<p class="MLP-text para-style-override-1">„Vůbec jsme se nebavily.“</p>
			<p class="MLP-text para-style-override-1">„Nemáte teď strach?“</p>
			<p class="MLP-text para-style-override-1">„Strach?“ řekla nevzrušeně. „Z&#160;čeho? Po tom všem…“</p>
			<p class="MLP-text para-style-override-1">Odmlčela se. Chvíli jsem čekal a&#160;potom jsem šel pomalu k&#160;autu.</p>
			<p class="MLP-text para-style-override-1">„Počkejte, pane Straňanský…“</p>
			<p class="MLP-text para-style-override-1">Žmoulal jsem v&#160;ruce klíčky od zapalování. Stála pořád za plotem, vrátil jsem se.</p>
			<p class="MLP-text para-style-override-1">„Celej život jsem ho chránila, mýho Frantíka… musela jsem, když jsme zůstali hned od začátku sami.“</p>
			<p class="MLP-text para-style-override-1">„Já tomu rozumím, paní Zandlová.“</p>
			<p class="MLP-text para-style-override-1">„Jarka mi v&#160;dopise psala, že hledáte v&#160;matrikách a&#160;v&#160;kronikách…“</p>
			<p class="MLP-text para-style-override-1">„To je pravda. Je to moje práce.“</p>
			<p class="MLP-text para-style-override-1">„Hodně lidí v&#160;Tomašicích mě nemělo rádo. Vím to. Už před válkou,“ říkala pomalu s&#160;pohledem upřeným do země, „Anežka, moje kamarádka ze vsi, mi jednou řekla, prej se povídá, že se kurvíš u&#160;Sedmiborskejch, co na to Franta Kubachů? Moje kamarádka z&#160;vobec­ný školy to řekla.“</p>
			<p class="MLP-text para-style-override-1">„Počkejte, ptala jste se na kroniky.“</p>
			<p class="MLP-text para-style-override-1">„Jenda Sedmiborskejch za mnou pořád chodil, ke Kubachům, k&#160;našim do domku, máma ho vyháněla, aby mi dal pokoj,“ pokračovala dál stará paní, „jo, Sedmiborskejch měli deset hektarů…“</p>
			<p class="MLP-text para-style-override-1">„Paní Zandlová…“ chtěl jsem ji přerušit, neměl jsem už náladu na další dlouhý monolog, ale nedala se.</p>
			<p class="MLP-text para-style-override-1">„… a&#160;za protektorátu mi jednou řekla Božka, co uklízela na faře, že ve farní kronice je u&#160;narození mýho Frantíka ten německej zápis… pamatuju si dodnes, jak to řekla…“</p>
			<p class="MLP-text para-style-override-1">Posuňkem ruky mě přivolala blíž, ještě blíž jsem se sklonil, že mi ta tři německá slůvka mohla pošeptat mezi plaňkami do ucha. Přišlo mi to komické, jako by nás někdo mohl slyšet… Zase jsem se narovnal, visela na mně pohledem.</p>
			<p class="MLP-text para-style-override-1">„Že to tam nemůže bejt napsaný?“</p>
			<p class="MLP-text para-style-override-1">„Já nevím, paní Zandlová, já jsem tomašickou farní kroniku nikdy neviděl.“</p>
			<p class="MLP-text para-style-override-1">„Božka tehdá říkala, farská hospodyně, že jí pan farář dovolil dívat se do tý kroniky.“</p>
			<p class="MLP-text para-style-override-1">„Ani nevím, kde ta kronika je. Fara už je dávno zrušená.“</p>
			<p class="MLP-text para-style-override-1">„Že to není možný, aby to tam bylo takhle napsaný? Já vím, co to znamená.“</p>
			<p class="MLP-text para-style-override-1">„To je taková fráze, co se tehdy do kronik psala…“</p>
			<p class="MLP-text para-style-override-1">„… ale Božka se mi mstila, víte? Kvůli Jardovi Bednářů ze vsi… kde mohla, řekla mi něco jedovatýho, že jí obluzuju milýho… ale to nebyla žádná pravda.“</p>
			<p class="MLP-text para-style-override-1">Ještě když jsem hnal auto po silnici na Jindřichův Hradec, měl jsem před očima shrbenou postavu v&#160;zástěře, jak jde pomalu po chodníčku a&#160;mizí ve dveřích domku. Dvě nová jména ze vsi. Sedmiborský, Bednář. Vzpomněl jsem si na ty bílé, vápnem vymalované námluvné pěšinky. A&#160;na ten soupis nápadníků vytesaný do žulových náhrobků na tomašickém hřbitově. I&#160;tyhle dva posledně jmenované bych tam určitě našel. Ale necítil jsem nejmenší chuť na ten hřbitůvek ještě někdy vkročit.</p>
		</div>
</body>
</html>