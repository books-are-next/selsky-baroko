---
title: ''
hiddenTitle: true
contentType: prose
---

<section>

> _Mýmu tátovi, kterýmu je letos sedmdesát_

_a kterej se začátkem padesátejch let nesměl ani vyučit ře­meslu, protože byl synem kulaka,_

_kterej odešel v patnácti z jihočeský vísky na práci do černý Ostravy,_

_kterej se ve zdraví vrátil a místo s koňma, jako jeho předci sedláci, handloval s motorkama a ojetejma autama,_

_kterej měl stopětadvacítku „péráka“ a pak čézetu „kejvačku“, po ní Jawu 350 dvouválec a tu vyměnil za svý první auto, válečnou značku DKW po Němcích,_

_kterej za budovatelskejch dob druhý pětiletky vlastnil ne­uvěřitelnou káru, citroëna jedenáctku po bechyňským knížeti Paarovi, rok výroby 1934,_

_kterej se chytil volantu a za čtyřicet let si na traktorech bez pérování, na náklaďákách, autobusech a podobnejch starejch krámech oddělal záda,_

_kterej projel bez nehody šedesátý, sedmdesátý i osmdesátý léta,_

_kterej po sametový revoluci jako šofér autokaru viděl půlku Evropy_

_a kterej si dodnes pamatuje, jako by to bylo včera, každej kousek pole z toho čtyřiadvacetihektarovýho statku, co už dávno není…_

</section>
